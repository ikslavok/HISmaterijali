# Definisanje izraza

![](Vestine%20-%20udzbenici/Udžbenici%20za%20izviđače/media/cvorologija/media/image2.png)
Na početku ovog veštarstva dobro je da se definišu
izrazi, kako bi vaši izviđači imali rečnik različitih izraza koji se
koriste. Reći im da „naprave vijugu" ili uzmu „fiksni deo" ne pravi
mnogo smisla dok god se ovi termini ne shvate.

a\) **Vijuga** -- ovaj termin se odnosi na bilo koji vijugavi
nezategnuti deo ili omču između dva kraja kanapa.

b\) **Radni kraj** -- slobodni kraj kanapa, obično kraći. Ovo je kraj
kanapa na kome se vezuje čvor.

c\) **Fiksni deo** -- deo kanapa između radnog kraja i slobodnog kraja
(kraj koji se ne pomera, zamisli kao da ga neko drži).

d\) **Pod -- vez** -- petlja napravljena tako da radni kraj kanapa
prolatzi ispod fiksiranog dela.

![](Vestine%20-%20udzbenici/Udžbenici%20za%20izviđače/media/cvorologija/media/image3.jpeg)
e) **Nad -- vez** - petlja napravljena
tako da radni kraj kanapa prolazi preko fiksnog dela.

![](Vestine%20-%20udzbenici/Udžbenici%20za%20izviđače/media/cvorologija/media/image4.png)f) **Okret** -- je deo čvora. Okreti se mogu vezati oko
predmeta, kroz prstenove ili oko samog fiksnog dela kanapa. Postoji više
varijanti okretnih čvorova, koji se razlikuju po broju okreta kanapa.
Okret kod **jednog okretnog čvora** se vrši jedanput. Tada se formira
oblik slova U, kroz ili oko predmeta, što čini pola obrtaja. Kod
**kružnog okretnog čvora** potrebna su dva okreta, što čini jedan i po
obrtaj. Kod **dvokružnog okretnog čvora** dodaje se još jedan okret,
odnosno još jedan obrtaj.

g\) **Veza** -- koristi se za povezivanje dva kanapa.

h\) **Petlja** -- koristi se za vezivanje kanapa za gredu, prsten ili
stub. Takođe se može koristiti za vezivanje jednog kanapa za drugi kao u
lađarskoj petlji.

![](Vestine%20-%20udzbenici/Udžbenici%20za%20izviđače/media/cvorologija/media/image5.jpeg)i) **Upletka** -- formira se preplitanjem niti kanapa a
ne celog užeta. Zahteva više vremena ali je obično jači od drugih
čvorova.

j\) **Završni** -- to je vezivni čvor koji se koristi kako bi se
sprečilo krzanje drugog kanapa (oko kojeg je vezan).

# Kako održavati kanap

a)  Održavajte kanap čistim

b)  Uvek zamotajte kanap pre nego što ga odložite

c)  Mokar kanap osušite pre zamotavanja

d)  Vratite kanap na svoje mesto

# Napiši razliku između predenog i pletenog kanapa i navedi po tri njihove primene. 

Kod predenog kanapa tri do pet svežanja vlakana ili konca su upleteni u
istom pravcu, postavljeni blizu jedan do drugog i pušteni tako da bi se
upleli zajedno.

Kod pletenog kanapa, niti su međusobno upletene često oko predenog
kanapa ili nekog drugog jezgrovitog materijala.

## Koristi predenog kanapa:

1.  Odbija vodu

2.  Može da izdrži veliki napor

3.  Može da se napravi upletka uobičajenim metodama

## Koristi pletenog kanapa:

1.  Lako se stavlja na kotur i vezuju čvorovi

2.  Klizi (dobar je za laso)

3.  Dekorativni čvorovi

4.  # Prepoznaj sledeće vrste kanapa:

```{=html}
<!-- -->
```
a)  **Manila** -- Manila je vrsta vlakna dobijena od listova Abake (Musa
    > textilis), iz porodice banana. Uglavnom se koristi za pravljanje
    > kanapa i jedna je od najdugotrajnini prirodnih vlakana posle
    > konoplje. Manila je grubo vlakno braon boje skoro isto na izgled i
    > dodir kao kokosov orah.

b)  **Sisal** -- je dobro za pravljenje užadi zbog svoje jačine,
    > izdržljivosti, istezanja i afinitetu prema nekim bojama, a takođe
    > je i otporan na raspadanje u slanoj vodi. Sisal užad i konopci su
    > široko rasprostranjeni u mornarici, poljoprivredi i industriji.
    > Ova vlakna su glatka, prava i žuta, a mogu biti duga i kratka.

c)  **Najlon --** Obično je bele boje, ali je svaka boja moguća. Na
    > dodir je gladak i lako se namotava. Ne pluta po vodi i od
    > sintetičkog je vlakna.

d)  **Polipropilen** -- je najčešće žut iako je svaka boja moguća. Često
    > se koristi u mornarici jer pluta po vodi. Nekada ga je teško
    > vezati jer je krut i krt. Polipropilen je sintetičko vlakno.

Najlakši način za početno upoznavanje kanapa je da se posete gvožđare
gde se prodaju kanapi.

# Koje su neke od prednosti i mana sintetičkih kanapa?

## Prednosti:

-   Poboljšana otpornost na nagrizanje

-   Bolja UV -- otpornost

-   Lakši su

-   Dužina se ne menja toliko pri kvašenju

-   Otpornost na truljenje

## Mane:

-   Neki sintetički kanapi ne drže dobro čvorove

-   Klizaviji su

-   Tope se kada se zagreju

-   Više se istežu nego prirodni kanapi

# Napravi sledeće sa kanapom:

## Upletka

![](Vestine%20-%20udzbenici/Udžbenici%20za%20izviđače/media/cvorologija/media/image6.jpeg)Koristi se za spajanje krajeva dva kanapa,
a dobija se upleteni deo koji je duplo deblji od neupletenog dela.
Kratka upletka ima više snage od bilo kod čvora za spajanje krajeva.
Vezuje se istom tehnikom kao i očna upletka.

## Očna upletka

![](Vestine%20-%20udzbenici/Udžbenici%20za%20izviđače/media/cvorologija/media/image7.jpeg)**Primena:** Očnom upletkom se najbolje
pravi trajna omča na višenitnom kanapu uplitanjem niti kanapa. Krajevi
kanapa su upleteni u fiksni deo kanapa da bi se formirala omča. Kada se
ova upletka pravila od konoplje ili pamuka, trostruko upletenje po niti
bi bilo bezbedno. Sada upletanje se radi najmanje pet puta kod
sintetičkih kanapa a preporučeno je i više za veće terete.

**Vezivanje:** Krajevi kanapa se prvo ili umotaju trakom ili izgore da
bi se sprečilo krzanje. Kanap je raspleten za tri puta veću dužinu od
debljine kanapa, za svaki uplet (npr. Za 5 upleta na konopcu širine 2cm,
potrebno je rasplesti 30cm užeta). Na toj tački se obmotava kanap da bi
se sprečilo dalje razmotavanje. Formirajte omču i upletite krajeve u
fiksni deo kanapa nasuprot njegovim nitima. Za ovaj uplet je potrebna
vežba kako bi svaki kraj zadržao svoju uvrnutost i kako bi lepo nalegao.

## Krajnja upletka

![](Vestine%20-%20udzbenici/Udžbenici%20za%20izviđače/media/cvorologija/media/image8.jpeg)Kod nje su niti na krajevima kanapa
upletene direktno u kraj kanapa bez formiranja omče. Koristi se da se
kanap ne bi razmotavao. Kraj kanapa sa upletkom je duplo deblji od
ostatka kanapa. Počnite raspletanjem niti i vežite čvor „krunu". Zatim
upletite kanap u njega samog, kao kod kratke upletke.

## Završite kraj kanapa duplom krunom, završnim ili „Metju Voker" čvorom

-   **Dupla kruna**

![](Vestine%20-%20udzbenici/Udžbenici%20za%20izviđače/media/cvorologija/media/image9.jpeg)**Primena:** dekorativni čvor vezan na
kraju položenog konopca da bi se sprečilo razmotavanje.

**Vezivanje:**

1.  Vežite krunu na kraju kanapa

2.  Povucite tri nit na gore od fiksnog dela i vežite drugu krunu.

### Završni čvor

![](Vestine%20-%20udzbenici/Udžbenici%20za%20izviđače/media/cvorologija/media/image10.jpeg)**Primena:** Ovo je najjednostavniji
završni čvor, koji sprečava razmotavanje. Pošto lako može da sklizne, ne
bi trebalo ništa kačiti o njega. Obično je kanap od prirodnih vlakana
obmotan koncem. Veličina kanapa diktira veličinu konca. Može bilo koji
konac ali je najbolja dvonitna konoplja. Sintetičke kanape treba
izgoreti umesto vezivanja završnog čvora.

Prednost ovog čvora je što nisu potrebni alati i ne mora da se razmotava
kanap. Mana ovog čvora je što može da vrlo lako sklizne sa kraja kanapa.
Ova mana se može izbeći tako što se završni čvor uplete među niti
konopca na kome se vezuje.

**Vezivanje:** Treba ga obmotati pri kraju (dijametralno jedan i po puta
od kraja). Vrh konca položiti uz kanap i formirati omčicu uz kanap.
Obmotavajte konac oko kanapa i omčice i to čvrsto. Motajte dok širina ne
bude jedan i po puta veća od debljine kanapa. Provucite radni kraj konca
kroz omču. Isecite krajeve konca i kraj kanapa ne manje od polovine
ukupne širine gotovog čvora, kako bi ste zaokružili rad.

-   **„Metju Voker"**

![](image11.gif)**Primena:** Dekorativni čvor, sprečava
razmotavanje. On se takođe može koristiti za povezivanje nekoliko
razdvojenih kanapa.

**Vezivanje:** Vezuje se u kružni svežanj sa bilo koliko niti. Svaka nit
se uzima zasebno kao bi se formirala omča oko ostatka svežnja. Kraj se
provlači kroz tu omču da bi se formirao nad-vez. Zatim kreće na sledeću
nit preko, pomerajući svežanj u pravcu u kome prolaze omče. Vezivanje
prve niti oko svežnja je direktno, ali svaki sledeći kraj mora da prođe
kroz već formirane omče, kako bi se ostale niti zadržale u svojoj omči.

# Napravi deo (2m) od tronitnog kanapa od domaćih materijala ili konca.

![](Vestine%20-%20udzbenici/Udžbenici%20za%20izviđače/media/cvorologija/media/image12.jpeg)Pravljenje kanapa zahteva jednostavan
uređaj koji se lako pravi. Prvi alat (uvrtač) se koristi za uvrtanje,
tri niti kanapa (uvrće svaki kanap pojedinačno u isto vreme). Uvrtač
ćete napraviti tako što ćete zajedno izbušiti dve daske na tri mesta sa
istim udaljenostima rupa (poređane kao na vrhovima jednakostraničnog
trougla).

Kuke na uvrtaču se mogu napraviti od žice aufingera. Kuka treba da
prolazi kroz obe vertikalne daske kroz rupe koje ste malo pre izbušili i
potrebno je da budu slobodne da se okreću oko svoje ose, ali ne i da se
pomeraju napred-nazad.

Pošto će se kanapi uvrtati, oni će težiti da se i međusobno uvrćući
spoje. Da bi se napravio kanap ovo mora da se kontroliše. To se postiče
drugim alatom (razdvajač). Sastoji se od daske sa
![](Vestine%20-%20udzbenici/Udžbenici%20za%20izviđače/media/cvorologija/media/image13.jpeg)tri izbušene rupe, koje formiraju tačne
jednakostraničnog trougla. Ove tačke moraju biti najmanje 15cm jedna od
druge i dovoljno velike kako bi niti mogle da prođu kroz njih. Da
napravite kanap, isecite tri dužine niti za trećinu duže od željene
dužine. Provucite svaku nit kroz rupu u razdvajaču i zavežite zaustavni
čvor na kraju svake, a nakon toga i sve zajedno ih zavežite u zaustavni
čvor. Sa druge strane niti krajeve vežite omčama za kuke na uvrtaču. Sve
niti moraju biti iste dužine.

Vezani kraj (deo gde su sve tri niti vezane zajedno) povucite dalje od
uvrtača kako bi se niti zategnule. Počnite da uvrćete uvrtač tako da se
kuke rotiraju. Za to vreme vaš pomoćnik treba da pusti da se i niti
uvrću. On će povući razdvajač ka vama, brzinom kojom se niti uvrću. Niti
treba držati što bliže. Uvrtanje se nastavlja dok razdvajač ne dospe do
uvrtača. Vežite čvor na slobodnom kraju kanapa, otkačite ga sa uvrtača i
sklonite razdvajač. Vežite zaustavni čvor ili ga umotajte trakom.
Odsecite nekoliko centimetara konca sa obe strane kanapa.

# Po sećanju vežite najmanje dvadesset sledećih čvorova i navedite njihove osnovne upotrebe.

-   ![](Vestine%20-%20udzbenici/Udžbenici%20za%20izviđače/media/cvorologija/media/image14.jpeg)**Sidreni čvor** -- koristi se za
    > vezivanje čvora za prsten. Vezivanje: Napravite dva okreta oko
    > zaprege, provucite radni kraj oko fiksnog dela i ispod dva
    > zaokreta. Završite još jednim polučvorom na slobodnom kraju u
    > istom smeru u kom ste provukli prošli čvor.

-   ![](Vestine%20-%20udzbenici/Udžbenici%20za%20izviđače/media/cvorologija/media/image15.jpeg)**Mrtvi čvor** -- ne odvezuje se
    > niti zateže omču ako se pravilno zaveže. Može se vezati oko struka
    > i koristiti za podizanje jer se omča neće zatezati pod teretom .
    > Vezivanje: napravite nad-vez sa slobodnim krajem prema sebi, nakon
    > čega ga provučete kroz omču. Sada provucite slobodni kraj ispod
    > fiksnog dela, zatim opet provucite slobodni kraj na dole kroz
    > omču. Zategnite čvor tako što ćete u isto vreme vući dva dela
    > omče, fiksni deo I slobodni kraj.

-   ![](Vestine%20-%20udzbenici/Udžbenici%20za%20izviđače/media/cvorologija/media/image16.jpeg)**Dvostruki bulin** -- ovo obrazuje sigurnu
    > omču na sredini kanapa, koja se ne odvezuje. Vezivanje: Uzmite
    > središnji kraj kanapa I njime napravite omču. Provucite središnji
    > deo kroz omču. Malo raširite taj deo (prvi deo slike), toliko da
    > možete da prebacite tu novu omču preko čitavog čvora. Nastavite
    > tako dok se omča ne vrati na "vrat" čvora. Zategnite omču.

-   ![](Vestine%20-%20udzbenici/Udžbenici%20za%20izviđače/media/cvorologija/media/image17.jpeg)**Alpski leptir** -- najjači planinarski čvor za
    > pričvršćivanje planinara za sredinu kanapa. Omča je zakočena za
    > karabinjer. Takođe se njime može izolovati oštećeni deo kanapa,
    > tako što taj deo postaje centar omče. Vezivanje: Kanap se dva puta
    > obmota oko dlana. Deo kanapa koji je u prvom obmotavanju bio od
    > gore uzmete I povlačenjem opustite kanap kako bi se napravila mala
    > omča. Ovu omču prebacite u koren šake I zatim je provučete između
    > šake I namotanog kanapa prema prstima. Čvor zategnuti.

-   ![](Vestine%20-%20udzbenici/Udžbenici%20za%20izviđače/media/cvorologija/media/image18.jpeg)**Jozefinski čvor** -- za spajanje dva kanapa.
    > Prikladan je za težak kabl koji je suviše veliki i krut.
    > Neoštećuje se čak ni u vodi ili pod teretom, pogodan je za
    > dekorativne svrhe. Ovaj čvor se vezuje u formi kao na slici. Bez
    > dodatnih mera predostrožnosti, odezaće se pod teretom. Pre
    > korišćenja treba ga isprobati i dobro izvežbati.

-   **Mačja šapa** -- Za spajanje kanapa i predmeta (kanapa za kuku,
    > omče za krug, dve omeče od kojih jedna ima još jedan slobodan
    > kraj). Vezivanje: Formirajte omču na sredini I provucite je kroz
    > okno, prsten ili kuku, a zatim slobodni drugi kraj napa provucite
    > kroz omču. Ponovo provucite drugi kraj kroz omču.

![](Vestine%20-%20udzbenici/Udžbenici%20za%20izviđače/media/cvorologija/media/image19.jpeg)

-   ![](Vestine%20-%20udzbenici/Udžbenici%20za%20izviđače/media/cvorologija/media/image20.jpeg)**Vrzina petlja** -- pogodna za brzo
    > i jednostavno pričvršćivanje kanapa oko šipke ili drveta.
    > Vezivanje: Slobodni kraj prevucite oko predmeta I preko fiksnog
    > dela. Slobodnim krajem prevucite još jedan krug oko predmeta.
    > Provucite slobodni kraj ispod drugog kruga, pa zatim zategnite
    > čvor povlačeći slobodni kraj I fiksni deo.

-   ![](Vestine%20-%20udzbenici/Udžbenici%20za%20izviđače/media/cvorologija/media/image21.jpeg)**Stezni čvor** -- jedan od
    > najefektivnijih čvorova, skoro ga je nemoguće odvezati kada se
    > zategne. Vezivanje: Napravite krug oko predmeta, prebacite
    > slobodni kraj preko fiksnog dela. Napravite još jedan krug oko
    > predmeta. Slobodni kraj prevući iznad fiksnog dela I provući ispod
    > prvog I drugog kruga.

-   ![](image22.jpeg)**Krunski čvor** -- sprečava krajeve da se
    > razmotavaju.Vežite stezni čvor ili zalepite trakom oko 8 cm od
    > kraja kanapa. Razmotajte kraj kanapa sve do čvora, povežite
    > krajeve niti trakom. Uzmite prvu nit I ostavljajući malu omču u
    > korenu niti, kraj niti stavite između korena druge I treće niti.
    > Drugu nit stavite između korena treće I prve niti (tako ćete
    > prekriti prvu nit). Treću nit prevucite preko druge niti I
    > provucite kroz omču prve niti. Povlačeći sve tri niti zategnite
    > čvor

-   ![](image23.jpeg)**Dupli mrtvi čvor** -- je sigurnija
    > verzija mrtvog čvora koji se koristi kao sigurna neklizeća omča.
    > Vezivanje: Napravite omču slobodnim krajem prelazeći preko fiksnog
    > dela. Napravite veću omču koja prolazi preko prve na isti način.
    > Provucite slobodni kraj odozdo kroz prvu omču. Obmotajte slobodni
    > kraj ispod fiksnog dela, pa zatim ga provucite odozgore kroz prvu
    > omču. Zetegnite.

-   **Dupli tkalački čvor** -- je jak čvor koji se koristi da se spoje
    > dva kanapa uglavnom različitih karakteristika. Vezivanje:
    > Napravite omču na većem kanapu i provucite
    > ![](image24.jpeg)slobodni kraj manjeg kanapa kroz
    > omču. Slobodnim krajem obmotajte omču I provucite ga između
    > fiksnog dela tanjeg kanapa I omče debljeg kanapa. Ponovo obmotajte
    > omču I provucite je između dva kanapa. Zategnite čvor. Vodite
    > računa da slobodni krajevi kanapa završe na istoj strani kako bi
    > čvor bio jači.

-   ![](image25.jpeg)**Osmica** -- je zaustavni čvor.
    > Slobodni kraj prevucite preko fiksnog dela, pa ispod njega, a
    > zatim ga od gore provucite kroz omču. Zategnite čvor.

-   ![](image26.jpeg)**Ribarski čvor** -- se koristi za
    > spajanje dva kanapa. Vezivanje: Postavite dva kanapa jedan do
    > drugog. Vežite nad-vez prvog kanapa oko drugog. Zategnite. Drugim
    > kanapom vežite nadvez oko prvo kanapa.

-   ![](image27.jpeg)**Ribarska omča** -- čini omču na
    > kraju kanapa koja ne proklizava. Vezivanje: Vezuje se kao ribarski
    > čvor, samo što se ne pravi od dva kanapa, nego se jedan duplira I
    > vezuje za samog sebe.

-   ![](Vestine%20-%20udzbenici/Udžbenici%20za%20izviđače/media/cvorologija/media/image28.png)![](Vestine%20-%20udzbenici/Udžbenici%20za%20izviđače/media/cvorologija/media/image29.png)**Halter** -- se koristi za vezivanje konja ili
    > čamca za drugi objekat. Odvezuje se povlačenjem jednog kraja
    > kanapa. Slobodni kraj preko fiksnog dela pa iza omče. Napravite
    > omču na radnom kraju koja se provlači ispred glavne omče pa u
    > drugu.

-   ![](image30.jpeg)![](Vestine%20-%20udzbenici/Udžbenici%20za%20izviđače/media/cvorologija/media/image31.png)![](Vestine%20-%20udzbenici/Udžbenici%20za%20izviđače/media/cvorologija/media/image32.png)**Lovački čvor** -- koristi se za
    > spajanje dva kanapa. To su ustvari dva nad-veza koji se prožimaju.
    > Vezivanje: Na prvom kanapu napraviti omču I provući ga ispod
    > fiksnog dela. Drugi kanap provući kroz omču prvog od dole I
    > prevući kanap preko njegovog fiksnog dela. Ovako dobijamo dve
    > omče. Slobodni kraj prvog kanapa provući kroz obe omče odozgo na
    > dole, a slobodni kraj drugog kanapa provući kroz omče odozdo na
    > gore. Zategnuti kanape.

-   ![](image33.jpeg)**Laso** -- Često se koristi kao
    > čvor za laso. Vezivanje: Napravite nad-vez na kraju kanapa.
    > Napravite drugi nad-vez na fiksnom delu kanapa I provucite prvi
    > čvor kroz njega.

-   ![](Vestine%20-%20udzbenici/Udžbenici%20za%20izviđače/media/cvorologija/media/image34.png)**Kravlji čvor** -- Koristi se za
    > vezivanje omče za neke prstenove ili neke druge objekte.
    > Vezivanje: Kada nisu dostupna oba kraja, vezuje se sa dva polu
    > čvora vezana u suprotnom smeru. Kada su dostupna oba kraja, onda
    > se provuče omča kroz prsten, a oba kraja se provuku kroz omču.

-   ![](Vestine%20-%20udzbenici/Udžbenici%20za%20izviđače/media/cvorologija/media/image35.jpeg)**Zaprežni čvor** -- Koristi se kada
    > više ljudi treba da vuče neki ne kritični tovar. Jedan kraj kanapa
    > je vezan za teret a po jedan čvor za čoveka. Kada položite konopac
    > savijte ga u omču, provlačeći slobodni kraj ispod fiksnog dela.
    > Povucite slobodni kraj na dole tako da prelazi preko omče.
    > Provucite donji deo omče kroz rupu između gornjeg dela I slobodnog
    > kraja. Ova omča mora biti zakačena za teret ili će se razmotati.

-   ![](Vestine%20-%20udzbenici/Udžbenici%20za%20izviđače/media/cvorologija/media/image36.png)![](Vestine%20-%20udzbenici/Udžbenici%20za%20izviđače/media/cvorologija/media/image37.jpeg)![](Vestine%20-%20udzbenici/Udžbenici%20za%20izviđače/media/cvorologija/media/image38.jpeg)![](image39.jpeg)![](image40.jpeg)**Mlinarev čvor** -- je zatezni čvor
    > korišten za zatvaranje vreće ili torbe. Nekada su džakovi bili
    > puni zrnevlja pa otud i naziv mlinarev čvor. Postoji nekoliko
    > varijacija ovog čvora.

-   Pak čvor -- se koristi za baliranje i vezivanje pošiljki. Vezivanje:
    > Napravite osmicu ne toliko blizu fiksnog kraja kanapa. Obmotajte
    > slobodni kraj oko paketa i provucite ga kroz gornji deo osmice,
    > prateći fiksni kraj. Napravite omču od slobodnog kraja i kroz
    > njega provucite slobodni kraj. Zategnite.

-   ![](Vestine%20-%20udzbenici/Udžbenici%20za%20izviđače/media/cvorologija/media/image41.jpeg)**Cevni čvor** -- za vuču I
    > podizanje cevastih predmeta. Napravite 4-5 zaokreta oko cevi pa
    > vratite radni kraj do slobodnog. Vežite dva polučvora u suprotnom
    > pravcu oko slobodnog kraja.

-   ![](image42.jpeg)**Prusik** -- koristi se pri
    > penjanju u kanjonima, pećinama I na drugim mestima. To je kružni
    > čvor sa obimom od 20 -- 100cm, zavisno od namene. Ovakav čvor se
    > vezuje za drugi kanap pričvršćen iznad. Kada je pod pritiskom
    > hvata se za kanap za koji je pričvršćen. Kada nije pod pritiskom
    > lako se pomera. Planinar stavlja nogu u svaku omču i prebacuje svu
    > svoju težinu na jednu od njih i oslobađajući drugu kako bi vukao
    > dalje. Ovo funkcioniše i sa dva kanapa različite veličine. Siguran
    > je ( spada pre oštećenja kanapa) i koristi se u nekim tehnikama
    > spasavanja. Dobar je za vuču gde sajle nisu dostupne. Vezivanje:
    > Uzmete omču koja sačinjava krug bez slobodnih krajeva. Tri do pet
    > puta simetrično obmotajte kanap (onaj uz koji želite da se
    > penjete) I na kraju provucite roz omču. Bez tereta čvor lako klizi
    > niz kanap.

-   ![](image43.jpeg)**Skraćivaljka** -- se koristi za skraćivanje
    > kanapa. Ukoliko nije opterećen, ovaj čvor se lako razveže.
    > Vezivanje: Od sredine kanapa napravite kao latinično slovo "Z" I
    > zatim te tri prave stavite paralelno jedne do druge. Sa jedne
    > strane od fiksnog dela napravite omču I uvrnite je za polovinu
    > kruga, kroz koju ćete provući omčicu koja je nastala pravljenjem
    > slova "Z". Isto ponovite na drugom kraju. Zategnite. Pažnja: Nije
    > bezbedno skraćivati kanape koji nose kritične terete ovakvim
    > čvorom.

-   **Tkalački**![](Vestine%20-%20udzbenici/Udžbenici%20za%20izviđače/media/cvorologija/media/image44.png) **čvor** -- je odličan za spajanje
    > dva kanapa, posebno ako su različite debljine (veličine).
    > Vezivanje: Napravite malu omču na kraju šireg kanapa i provucite
    > slobodni kraj tanjeg kanapa kroz nju ulazeći odozdo. Zamotajte
    > slobodni kraj tanjeg kanapa oko i iza debljeg, prolazeći ispod
    > njega. Provucite slobodni kraj tanjeg kanapa između debljeg I
    > tanjeg kanapa.

-   ![](image45.jpeg)**Zastavni čvor** -- se uglavnom
    > koristi kao deo drugih čvorova kada se želi lako odvezati čvor.
    > Zateže se pod teretom, a lako se odvezuje povlačenjem slobodnog
    > kraja. Vezivanje: Vežite nad-vez, ali umesto da provučete slobodni
    > kraj kroz omču, provucite omču koju ste napravili od slobodnog
    > kraja.

-   ![](image46.gif)![](image47.jpeg)**Klizni polučvor** -- se koristi za
    > pričvršćivanje kanapa za štap, drvo ili nešto drugo. Ne može da se
    > koristi za kritične terete zato što se lako može razvezati kada se
    > jako povlači. Vezivanje: Počnite kao kod vrzine petlje, ali da
    > umesto slobodni kraj prođe kroz kružni deo, provucite omču koju
    > ste napravili od slobodnog kraja ostavljajući kraj na njenoj
    > strani. Povlačenjem ovog kraja odvezuje se čvor.

-   **Klizni tkalački čvor** -- za spajanje dva kanapa pri ne kritičnim
    > opterećenjem. Početak je kao kod tkalačkog čvora-- ali na kraju,
    > umesto slobodnog kraja, provucite omču koju ste napravili od tog
    > kraja između tankog I debljeg kanapa. Najmanji trzaj može odvezati
    > čvor.

-   ![](image48.jpeg)**Ambulatni čvor**- koristi se u
    > nautici, u prvoj pomoći I u mnogim drugim slučajevima. Vezivanje:
    > Provucite levi kraj preko, pa ispod desnog I onda ponovo preko
    > desnog. Sa ova dva kraja ponoviti isto, ali obrnuto. Na kraju
    > donji I gornji deo čvora trebaju da budu simetrični, a ne isti.
    > Ukoliko su isti, onda se to zove babin čvor. Pažnja: U nekim
    > slučajevima ovaj čvor može da se pretvori u dva simetrična polu
    > čvora I sklizne sa kanapa.

-   ![](image49.jpeg)**Radnički čvor** -- (lučki) je
    > zaustavni čvor. Početak je kao kod osmice s tim što slobodni kraj
    > pravi dodatni zaokret pre nego što se kraj vrati kroz početnu
    > omču.

-   ![](image50.jpeg)**Zahvatni čvor** -- je jednostavni
    > čvor za stezanje. Vezivanje: Kao kod steznog čvora, osim što
    > krajevi izlaze sa spoljnje strane. To je ustvari prerađeni
    > nad-fiksni čvor.

-   ![](image51.jpeg)**Hiruški čvor** -- se koristi za
    > spajanje dva kanapa ili dva kraja istog kanapa. Njegova prednost
    > nad ambulantnim čvorom je što ostaje zategnutiji dok se vezuje.
    > Vezivanje: Sličan je ambulatnom s' tim što je prvi korak ponovljen
    > pre vezivanja drugog (gornjeg čvora).

-   **Čvor nategnutog kanapa** --se koristi za prilagođavanje dužine
    > kanapa kako bi izdržao pritisak. Pritisak se održava povlačenjem
    > čvora da bi se prilagodila veličina omče. Koristi se za zatezanje
    > stranica šatora, za obezbeđivanje tereta na vozilima I za
    > ![](image52.jpeg)mnoge druge prilike. Vezivanje:
    > Provucite slobodni kraj oko predmeta, vratite ga nazad uz slobodni
    > deo i napravite polučvor oko njega, zatim još jednom provucite
    > slobodni kraj unutar omče u istom pravcu kao kod prvog kruga. Sada
    > napravite još polu čvor sa slobodnim krajem oko fiksnog dela
    > kanapa, ali izvan omče. Zategnite čvor.

-   ![](image53.jpeg)**Cimermanov čvor** -- Koristi se za
    > tegljenje drveća ili nekih drugih objekata. Lako se veže I lako
    > razveže nakon korišćenja (čim se više ne vuče). Vezivanje:
    > Napravite omču na kanapu udaljenu za prečnik drveta koje ćete
    > zavezati. Uvijte nekoliko puta omču (barem 3 za prirodne a barem 5
    > za veštačke kanape). Omču naslonite na drvo a dužim krajem kanapa
    > obavijte drvo I provucite kroz omču.

-   ![](image54.jpeg)**Dva polučvora** -- je čvor koji je
    > veoma pouzdan I koji se često koristi u nautici. Vezivanje:
    > Provucite slobodni kraj oko predmeta (ukoliko želite dodatnu
    > sigurnost I lakoću da vam se kanap ne pomera dok vezujete čvor,
    > slobodnim krajem obavijte još jednom ili dva puta oko predmeta),
    > pa preko fiksnog dela. Slobodni kraj provucite od dole na gore
    > kroz omču. Ponovite još jedan takav polučvor u istom smeru. Za
    > dodatnu sigurnost možete ponoviti još jedan polučvor. Inače,
    > polučvorovi mogu da se koriste kao dodatne mere opreza na skoro
    > svim drugim čvorovima.

Udžbenik pripremio Hrišćanski Izviđački Savez, godine 2010.

Uslovi za sticanje veštarstva "Čvorologija" važe isključivo uz
prisutnost osoba za to određene od strane Hrišćanskog Izviđačkog Saveza,
uz poštovanje propisa za polaganje veština i veštarstava napisanih u
statutu Hrišćanskog Izviđačkog Saveza.
