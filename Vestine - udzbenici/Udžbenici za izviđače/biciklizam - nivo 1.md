# Kaži naziv i objasni uloge različitih delova bicikla.

![[image2.gif]]
Ispravni naziv ovog dvotočkaša jeste „bicikl" a
množina „bicikli". Neispravno je reći „bicikla", „biciklo", „biciklovi"
i druge kovanice.

![[Vestine - udzbenici/Udžbenici za izviđače/media/biciklizam - nivo 1/media/image3.gif]]

# Popravi probušenu gumu od bicikla.

Stvari koje su potrebne: komplet za krpljenje gume (zakrpa, lepak,
šmirgla/alatka za šmirglanje), hemijska olovka ili flomaster, alat za
nameštanje guma.

-   Ukloniti točak sa probušenom gumom.

Podrazumeva se da imate sposobnost i neophodne alate da to učinite. Ovde
neću objašnjavati taj proces. (Probušena guma može da se popravi bez
vađenja točka. Ali ipak, to je naprednija procedura, i nije pokrivena
ovim priručnikom.)

-   Pronađi gde je rupa. Zabeleška: Ako ovo učinite pre nego što
    uklonite gumu sa felne, možete uštedeti mnogo vremena kasnije.
    Držeći točak sa probušenom gumom, pažljivo pregledajte spoljašnjost
    gume da bi pronašli šta ju je probolo.

-   Napravite taktilni pregled -- pređite prstima preko površine gume.
    97% naći ćete nešto, mali komad (metalne) žice, mali komad stakla
    (često staklo je ispod površine gume, u kom slučaju tražite odsjaj
    svetla koje se reflektuje od jedne površine parčeta stakla u tvojem
    točku), ili predmet prirodnog porekla (trn ili oštro parče drveta),
    šraf ili ekser. PRE nego što skinete predmet sa gume OBELEŽITE MESTO
    proboja. Takođe, obeležite mesto na spoljašnjoj gumi koje odgovara
    mestu gde se nalazi ventil unutrašnje gume. (Zabeleška: Upravo sam
    napomenuo da se obeleže dva mesta na gumi. Ovo će vam uštediti
    vreme, ali ovo nije obavezno.)

Ukoliko ne nađete mesto proboja, obeležite mesto ventila unutrašnje
gume. Ukloni gumu ako je moguće bez bilo kojih alata. (ovo zahteva malo
više napora sa vaše strane). Ukoliko je vaša gume veoma tesno nameštena
preko vaše felne, koristite alat za nameštanje gume ali pažljivo. (U
„ekstremnim situacijama" otupljeni šrafciger može da se koristi. Mnogo
je lakše da se uštine, i time probuši, unutrašnja guma između šrafcigera
i felne, dok se skida spoljna guma šrafcigerom.) Nemojte uštinuti vašu
unutrašnju gumu između vašeg alata za skidanje guma i felne, ili gume.
(Ako ste novi u popravljanju ovoga, verovatno ćete to jednom učiniti.
Svima se to desi. To je deo učenja rada na vašem biciklu. Naučiti kako
da se ne uštine unutrašnja guma se najbolje čini sa točkom i alatom u
ruci. Nemojte se žuriti. Srećno.)

Pregledajte unutrašnjost vašeg točka za moguće rupe. Da, pregledali ste
spoljašnjost, i sada trebate da pregledate unutrašnjost. Ovo je
NEOPHODNO ukoliko još niste našli rupu. Ovo je i VEOMA PREPORUČLJIvO čak
i ako ste već pronašli nešto. Treba ostaviti gumu, nakon što se sve
završi, s NIČIM što bi napravilo još više proboja na unutrašnjoj gumi.
Primenite taktilni pregled. Obeležite mesta bilo kojih (dodatnih)
proboja koje ste našli. Uklonite sve strane predmete sa gume nakon što
ste obeležili njihova mesta.

Pronađite rupe na unutrašnjoj gumi (ovo je razlog zašto ste obeležili
ona mesta proboja i ventila na vašoj gumi.) Podesite unutrašnju gumu sa
spoljnom gumom tako da se poklopi ventil sa obeleženim mestom na
spoljašnjoj gumi (za ventil) što ste ranije obeležili. Pregledajte
unutrašnju gumu u blizini svih mesta proboja na spoljnoj gumi za moguće
proboje na unutrašnjoj gumi. Obeležite sve proboje na unutrašnjoj gumi.

Možda niste uspeli da nađete ni jedan proboj na unutrašnjoj gumi.
(Proboji od raznih predmeta uglavnom se dese na površini unutrašnje gume
koja je na spoljnoj strani „površine krofne" na šta liči unutrašnja
guma.)

Naduvajte gumu i slušajte/osetite vazduh koji izlazi. OBELEŽITE mesto(a)
proboja.

Možda još ništa niste našli. U ovom slučaju uzmite posudu sa vodom
(kantu, kadicu, bilo šta) i provucite unutrašnju gumu kroz vodu potpuno
je potapajući deo po deo. Držite svaki deo mirno ispod vode (naduvajte
unutrašnju gumu neposredno pre stavljanja u vodu) tražeći mehuriće koji
izlaze iz unutrašnje gume. Ukoliko nemate posudu, napravite sapunicu i
primenite je na gumu. Dok vazduh izlazi, praviće balončiće u sapunici.

Dok pumpate vazduh u unutrašnju gumu za ovaj test, nemojte se uplašiti
da napumpate mnogo vazduha. (Prestanite sa pumpanjem kada unutrašnja
guma bude duplo veća od originalne veličine. Ovo ne znači da trebate
toliko da napumpate, nego samo da ukoliko nemate drugih načina da
odredite koliko je dovoljno, stanite sa pumpanjem kada dostignete duplo
veću veličinu.)

Pretpostavljajući da ste našli sve proboje, spremni ste da počnete sa
popravkom.

Popravka proboja na unutrašnjoj gumi

Išmirglati/očistiti malu površinu na gumi sa centrom oko (svakog)
proboja. Išmirglana površina mora biti veća nego zakrpa koju ćete
zalepiti. (Pregledati zakrpu iz kompleta za krpljenje kako bi odredili
ovu veličinu površine.) Koristićete bilo koji alat koji vaš komplet za
krpljenje sadrži -- ili (malo) parče šmirgle ili metalni strugač.
Nanesite lepak na površinu za lepljenje na gumi. Nanesite veoma tanak
sloj na celu površinu koju ste išmirglali/očistili. Dajte lepku vremena
da postane lepljiv. Proveravajte lepljivost koristeći nokat -- lagano
dodirnite površinu mesta gde ste naneli lepak. Ukoliko se još ne lepi,
čekajte. Ukoliko se malo lepi, dobro je. Ukoliko čekate predugo, uopšte
se neće zalepiti, u kom slučaju trebate da to očistite I ponovo nanesete
lepak.

Pretpostavljajući da je odgovarajuće lepljivosti, odlepite zadnji najlon
sa zakrpe i položite je na mesto proboja na gumi. Ostavite gornju foliju
zakrpe na njemu. (Ja uglavnom obeležim proboje toliko široko da kada
šmirglam/čistim gumu, obeležja su I dalje vidljiva izvan
išmirglane/očišćene površine. Ovo čini centriranje zakrpe mnogo lakšim.
Pritisnite zakrpu na površinu unutrašnje gume. Koristite široku površinu
vašeg palca. Koristite široku površinu vašeg alata za skidanje guma. Vi
pomažete lepku da uspostavi potpunu vezu između unutrašnje gume I
zakrpe. Odvojte za to minut-dve I pritiskajte! Vi takođe istiskujete sav
vazduh iz veze između zakrpe I unutrašnje gume. (Da, ovo je deo ovog
procesa koji se najbolje uči uživo primerom/demonstracijom)

Dok pritiskate zakrpu na unutrašnju gumu, možda ćete primetiti kao da se
folija na gornjoj površini zakrpe polako skida. Ovo je dobar znak. Ako
se to ne dešava, trebate da smislite način kako da skinete tu foliju a
da ne skinete I samu zakrpu. (Gornja i donja folija su tu da bi održali
zakrpu čistom. Čista zakrpa se najbolje lepi! Čisto je dobro.) Zakrpe
"boljeg kvaliteta" imaju zarez na gornjoj foliji što čini lakšim posao
skidanja gornje folije sa zakrpe. (Većina kompleta za krpljenje koje sam
našao nisu "boljeg kvaliteta".) Nakon pritiskanja zakrpe na unutrašnju
gumu uklonite foliju sa gornje strane zakrpe.

Ponovite isto za sve rupe.

Nakon što ste zakrpili sve rupe, odložite unutrašnju gumu kako bi dali
nekoliko minuta da se lepak uhvati I da zakrpe potraju. Počnite čistiti
mesto gde ste radili. (Skoro ste gotovi!)

Vratite spoljašnju I unutrašnju gumu na felnu.

Napumpajte gumu samo toliko da je jedva okrugla. Stavite unutrašnju gumu
u točak. Namestite jednu ivicu gume preko jedne strane felne počeći od
predela gde se nalazi ventil. Sa palcima (I UKOLIKO JE NEOPHODNO sa
alatom za skidanje guma) prebacite sve sa jedne ivice gume preko jedne
strane felne. Počinjući sa mesta ventila prebaciti drugu ivicu gume
preko felne.. Sada ćeš verovatno trebati da koristiš alat za nameštanje
guma. (ovo je razlog zašto oni dolaze u kompletima.) Postoji mogućnost
da uspete da namestite gumu I samo sa prstima bez tog alata. Učinite sve
što možete kako ne bi ste probušili upravo zakrpljenu gumu time što bi
je uštinuli. Polako radite, prebacujući gumu preko felne pazeći da
držite unutrašnju gumu dalje od ivice felne. (ovo je razlog zašto je
trebalo da se guma malo napumpa, da bi se izbeglo zaglavljivanje
unutrašnje gume između spoljašnje gume I ivice felne.)

Sa gumom potpuno nameštenom u točak, između ivica felne, namestite
poziciju točka I unutrašnje gume sprem felne, tako da ventil unutrašnje
gume stoji kroz rupu za ventil na felni.. Ovo je VEOMA BITNO! Loše
nameštena unutrašnja guma stavlja mnogo pritiska na jednu stranu
unutrašnje gume kod ventila i otkinuće ventil sa gume, što će zahtevati
da se zameni unutrašnja guma. (Rupe na spoju unutrašnja guma-ventil su
skoro nemoguće da se poprave -- nikada nisam mogao da ih popravim.)
Naduvati gumu i čim (ukoliko) se primeti da je ventil usmeren u nekom
drugom smeru osim prema osovini točka, ispustiti dovoljno vazduha iz
gume i ponovo namestiti unutrašnju gumu /točak i orjentaciju felne.
Felna i unutrašnja guma su napravljeni da odgovaraju jedno drugom tako
što ventil izlazi pod pravim uglom. Bilo koji drugi ugao na ventilu
pokazuje da je potrebno ponovno nameštanje.

Kada je unutrašnja guma ispravno podešena po uglu ventila, proveriti
orjentaciju felne-spoljašnje gume. Gledate da se osigurate da je ivica
na gumi potpuno smeštena duž cele ivice felne. Gledajte gde spoljašnja
guma ulazi u felnu. Guma bi trebala da izgleda jednako celom dužinom
ivice felne. Gume uglavnom imaju seriju od nekoliko koncentričnih
prstenova utisnutih u površinu gume blizu ivice kako bi se ovo lakše
proverilo. Ukoliko primetite da jedna od tih linija izlazi iz felne,
nemojte dopumpavati gumu. Usadite gumu a ukoliko je potrebno, i
otpustite malo vazduha.

Nakon što je ivica gume jednako nameštena, napumpajte pumpu do pritiska
koji je naznačen na gumi (sa oznakom na spoljašnjosti gume „Max pressure
= ##lbs.").

Bravo, završili ste! Počistite mesto na kom ste radili. Namestite točak
na bicikl Provozajte se! Proverite vašu gumu sutrašnjeg dana! Ukoliko
ste imali rupu koja nije skroz zalepljena, guma će biti malo izduvana.
Ako se to desi, trebate da je nađete i popravite (ponoviti korake 5. i
6.)

Zapamtite da POTPUNO uklonite staru zakrpu koja propušta pre nego što
stavite novu. (Još jednom, ukoliko ste novi u ovome, MOŽDA će vam se ovo
desiti jednom. To zna da iznervira. Iz nekog razloga, zakrpa se nije
potpuno zalepila za unutrašnju gumu. Prljava zakrpa? Prljava unutrašnja
guma? Lepak se previše osušio? Zakrpa se nije potpuno pritisnula? Ove i
druge stvari mogu učiniti da se zakrpa ne zalepi potpuno. Nadam se da se
ovo neće desiti vama.)

Srećno voženje.

# Rastavi, očisti i ispravno sastavi bicikl

Na prvi pogled, ovo izgleda kao veliki posao sa mnogo delova preostalih
nakon sastavljanja. Za ovaj uslov sve što je potrebno je mogućnost da se
skinu oba točka da se omogući dobro čišćenje bicikla. Detaljnije
rastavljanje je neophodno za 2. nivo ove veštine (čišćenje osovina i
podmazivanje). Čak i za 2. Nivo ove veštine, potpuno rastavljanje
bicikla nije predviđeno.

# Našteluj ispravno kočnice i menjače brzina

## Kočnice na bandašu

Većina biciklova koriste ručicu na kormanu da se povuče sajla: Ta sajla
privlači par kočionih poluga, pritiskajući kočione pločice na bandaš
točka. Trenje između pločica i bandaša je ono što usporava bicikl.

Prvo proveriti da li su gume dovoljno napumpane, jer bi bilo koji
neispravni pritisak u gumama osujetio vaš trud.

Proverite da li imate dobre kočione pločice i bandaš. Bandaš bi trebao
da bude čist od rđe i prašine, a kočione pločice bi trebale da
odgovaraju bandašu. Zamenite potrošene kočione pločice u parovima.

-   Da bi očistili čelični bandaš, koristite čeličnu vunu.

-   Izbegavajte korištenje jakih hemijskih produkata na točkovima.
    Odmašćivači mogu da naude gumi.

-   Kočione pločice sa kožnom površinom su najbolje za čelične bandaže.

-   Nemojte naneti ulje, mast ili vosak na bandaš ili kočione pločice.

-   Višak prljavštine na bandašu i pločicama će učiniti da se brže
    potroše.

-   Gumene kočione pločice trebaju da se poravnaju sa metalnim bandašom,
    ali tako da je vodeći kraj svake pločice (onaj kraj koji je bliže
    kormanu) bude malo bliže bandašu nego što je prateći kraj pločice.
    Ovo sprečava škripanje kočnica. Koristite novčić ili deo tankog
    kartona ispod zadnjeg dela pločica kao razmaknicu dok štelujete.
    Neki preporučuju privremeno vezivanje gumice na zadnji kraj pločice
    umesto razmaknice.

-   Da bi se naštelovale kočnice, otpustiti šraf koji drži pločicu,
    zatim stisnite kočnicu tako da se pločica potpuno prislonila uz
    metalni bandaš, nakon čega ponovo stegnite sa razmaknicom na mestu.
    Radite jednu po jednu pločicu.

-   Kada su obe pločice ispravno nameštene, procenite da li je
    razdaljina između pločica i bandaša ispravna, isprobavajući osećaj
    kočnica ili po uputstvu iz priručnika. Bandaš kočnice često trebaju
    da imaju samo 1mm razmaka, dok druge imaju druga podešavanja. Ako je
    potrebno značajno štelovanje, to bi trebalo da se uradi ponovnim
    podešavanjem dužine sajle, ali ako je potrebna samo mala ispravka,
    to može da se uradi i podešavanjem burenceta na izlazu iz ručica
    kočnica.

-   Da bi se naštelovala dužina sajle, opustiti šraf koji steže sajlu na
    kočionoj poluzi i pustiti da se kočione poluge opuste. Namestiti
    mesto pločica pomerajući obe poluge dok pločice skoro ne dodirnu
    bandaš. Ponovo stegnuti sajlu sa šrafom. Ovo će možda zahtevati
    nekoliko pokušaja da bi se namestile pločice da budu blizu, ali da
    ne dodiruju bandaš.

-   Fino štelovanje može da se uradi sa burencadima za štelovanje na
    mestu gde sajla ulazi u kočionu ručicu. Ako ga nema na tom mestu,
    onda se možda nalazi blizu kočionih pločica. Jedna matica drži to
    burence na svom mestu. Ako kočnice trebaju samo malo da se
    došteluju, možda je ovo fino štelovanje upravo ono što je potrebno.
    Zavrtati burence skroz unutra pre štelovanja kočnica dopustiće
    najviše finog štelovanja kasnije kada zatreba, ali treba ostaviti i
    nekoliko navoja ukoliko zatreba da se popusti pritisak.

-   Okrećite točak da se proveri razmak između pločica i bandaša. Ako
    prerano uspori, onda nešto zaustavlja točak. Periodično (koje se
    ponavlja u istim vremenskim razmacima) krzanje točka kada se točak
    zavrti pokazuje da točak nije kalibrisan i da treba da se kalibriše.
    Nekada pločice samo trebaju da se malo pomere.

-   Kočnica bi trebala da bude centrirana tako da obe pločice prave
    jednaki pritisak na bandaš. Metode variraju:

-   Za kočnice sa straničnim i centralnim povlačenjem, opustiti
    centralni šraf i ispraviti poziciju celog kočionog sistema.

-   Za cantilever i V-brake sisteme, postoji šraf za štelovanje opruge
    na jednoj ili obe poluge. Naštelovati njih da bi obe ručice bile u
    balansu. Zavrnuti šraf da bi se pločica udaljila od bandaša.

## Menjači brzina

Pre nego što počnete da štelujete i dotežete, evo nekoliko stvari koje
treba razjasniti vezanih za indeksno menjanje brzina.

1.  Šifter je "mozak" cele operacije! On određuje koliko će sajle biti
    povučeno ili otpušteno da bi menjač "skočio" sa jednog na drugi
    zupčanik.

2.  Podešavanje zategnutosti sajle centrira menjač u odnosu na
    lančanike. Sva podešavanja menjanja brzina se rade upravo zatezanjem
    ili otpuštanjem sajle.

3.  Prednji i zadnji menjač imaju šrafove koji im određuju limit hoda.
    Oni samo limitiraju hod u krajnjim tačkama hoda da lanac ne bi spao
    sa lančanika.

4.  Levi šifter kontrolise samo prebacivanje na srednju šajbnu. Šrafovi
    koji limitiraju hod podešavaju isti za malu i veliku šajbnu.

-   Kada se ovo zna, idemo dalje. Za štelovanje je potreban šrafciger i
    5 i 6 mm imbus ključ.

-   Posravite menjače u položaj tako da zadnji bude na najmanjem
    lančaniku, kao i prednji na svom najmanjem. 

-   Proverite gledajući odozgo da li je prednji menjač paralelan sa
    najvećim lančanikom.Takođe proverite da li je razmak prednjeg dela
    kaveza istog i največeg lančanika kada stoje u liniji 1-2 mm.

-   Proverite gledajuci od pozadi da li je kavez zadnjeg menjača
    vertikalan i da li je gornji točkić tačno ispod najmanjeg zupčanika
    kasete. Ukoliko kavez stoji pod uglom i nakrivljen ka kaseti i točku
    -- najverovatnije vam je nosač menjača -- kuka kriva što predstavlja
    problem.

-   Proverite zategnutost sajli prednjeg i zadnjeg menjača. One treba da
    su blago nategnute. Ukoliko sajla zapinje i teško ide -- bužire
    treba ili očistiti i podmazati ili ih zameniti. I u njima se
    vremenom gomila nečistoća koja sprečava sajlu da klizi bez otpora.

-   Podesite limit hoda zadnjeg menjača sa šrafom koji nosi oznaku "H"
    tako da gornji točkić stoji tačno ispod najmanjeg zupčanika.

-   Sada ide najvazniji deo: Koristite podešivače na samim šifterima da
    eliminišete "prazan hod" ili opuštenost sajli. Pazljivo da ne
    preterate u zatezanju. 

Zadnji menjač: 

-   Namestite lanac da bude napred na srednjoj šajbni i ostavite ga na
    toj poziciji. 

-   Okrećući pedale, na desnom šifteru kliknite za 1 podeok gore i
    natrag. Dotegnite ili opustite sajlu dok menjač perfektno ne prebaci
    naviše i naniže sa najmanjeg zupčanika. 

-   Menjajte brzine počevši od najmanjeg lančanika ka najvećem za po
    jedan lančanik. Ukoliko menjač menja u jednom pravcu sporije,
    podesite zategnutost sajle i to za po pola okreta na samom šifteru,
    dok zadnji menjac ne bude radio isto u oba pravca. Odvijajte za po
    pola kruga šraf za limitiranje hoda sa slovom "L" ukoliko menjač ne
    moze da završi šiftanje na najveći lančanik kasete. Dok je lanac na
    najvećem lančaniku kasete, pritisnite jako na šifter dok okrećete
    pedale da bi bili sigurni da se u vožnji neće desiti da menjač
    slucajno preskoči preko najvećeg lančanika kasete i zapne u žice! 

Predni menjač: 

-   Ostavite lanac na najvećem zupčaniku pozadi a onda prebacite napred
    na najmanji lančanik pogona. Podešavanjem šrafa sa oznakom "L"
    zavrtanjem ili odvrtanjem dok sam lanac ne bude pravio blag zvuk
    kačenja o kavez. Tada odvrnite pažljivo isti šraf dok zvuk ne
    prestane. 

-   Dalje, zadnji menjač namestite na najmanji zupčanik, a zatim
    prednjim menjačem lanac doterajte na najveći lančanik pogona.
    Prebacujte prednji menjač na veliku šajbnu i sa nje dok u isto vreme
    podešavate limitirajući sraf sa znakom "H" dotle, dok spoljni deo
    kaveza prednjeg menjača blago "grebe" lanac. Podesite tada sraf
    pažljivo dok zvuk ne nestane. Menjajte odsečno brzinu na prednjem
    menjaču sa srednjeg na veliki zupčanik, kako bi uvideli da li je
    šraf za limit hoda dobro podešen i da lanac neće pri šiftanju spasti
    sa velikog lančanika na kurblu. Ukoliko je potrebno, podesite hod
    fino štelujući isti. 

-   Potom, prebacite zadnji menjač na sredinu kasete. Okretajući pedale,
    menjajte brzine na prednjem menjaču sa srednje šajbne naviše i
    naniže. Podestie zategnutost sajle tako da menjač radi isto u oba
    smera. 

-   Ostanite napred na srednjem lančaniku i prebacite zadnji menjač na
    najveći lančanik kasete i dok okrećete pedale, proverite da li lanac
    kači unutrašnji deo kaveza prednjeg menjača. Ukoliko kači, podesite
    sajlu na podesivaču na samom šifteru toliko da se zvuk kačenja utiša
    i nestane.

-   Proverite jos jedanput SVE brzine kako funkcionišu -- i prednji i
    zadnji menjač -- i spremni ste za vožnju!

# 5. Pokaži znanje i praktikuj pravila učtivosti i bezbednosti u biciklizmu

## Nosi kacigu

Zakon u Srbiji ne propisuje da je obavezno nošenje kacige, ali ona često
može da spasi glavu prilikom nesreće (koja može da se desi i bez vaše
krivice). Ima razloga zašto velika većina profesionalnih biciklista nosi
kacigu (iz njihovog iskustva).

## Uvek nosite lična dokumenta

Posebno kada sami vozite bicikl, nosite dokumenta sa vašim imenom,
adresom i telefonom osobe za kontaktiranje prilikom nesreće.

## Uvek vozite desnom stranom

Ovo je zakon. Vozači motornih vozila ne osmatraju put za biciklistima
koji voze na pogrešnoj strani puta.

## Pazite na „STOP" znakove, signale i osnovna pravila prava prvenstva prolaza.

Biciklisti na javnim ulicama imaju ista prava i odgovornosti kao i
vozači automobila. Biciklisti su deo normalnog toka saobraćaja i imaju
pravo i odgovornost da dele put sa ostalim vozačima. Kao i vozači,
biciklisti trebaju da propuštaju pešake.

## Držite se podalje od zone vrata

Pokušajte da parkirane ili zaustavljene automobile zaobiđete udaljeni od
njih koliko su im dugačka vrata (ukoliko to neće ugroziti saobraćaj).
Ukoliko morate da prođete kroz zonu vrata, vozite veoma polako. Vi imate
pravo da se vozite na sredini trake (u pravom smeru) ukoliko je traka
previše uska da bi se delila sa automobilom.

## Signalizirajte rukama

Ručni znakovi pokazuju vozačima motornih vozila šta planirate da
učinite. Signaliziranje je stvar zakona, učtivosti i zaštite.

## Držite obe ruke u pripravnosti da koče

Možda nećete stići da zakočite ukoliko kočite jednom rukom. Odredite
veću razdaljinu za kočenje ukoliko je kiša ili magla, pošto su kočnice
manje efikasne kada je mokro vreme.

## Vozite dobro opremljeni bicikl

Pobrinite se da bicikl odgovara vašim potrebama. Za bezbednost i
efikasnost, opremite ga sa zvoncem, ogledalcetom, korpom, svetlima i
„mačjim očima". Nosite flašu vode, biciklističku pumpu i komplet za
krpljenje gume. Nosite kacigu. Održavajte bicikl u dobrom voznom stanju.

## Nemojte se provlačiti između parkiranih automobila

Nemojte izlaziti na ivičnjak između parkiranih automobila, osim ako nisu
dovoljno udaljeni. Vozači vas možda neće primetiti kada pokušate da se
vratite u saobraćaj.

## Pratite obeležja na drumskoj traci

Skrećite levo i desno na isti način kao što to rade i automobili,
koristeći iste linije za skretanje.

## Nemojte nositi slušalice

## Zaustavite se ukoliko trebate da koristite mobilni telefon

# Šta je prednost nošenja biciklističke kacige?

Kaciga je vrsta zaštitne opreme koja se nosi na glavi. Tradicionalno,
kacige su pravljene od metala. Poslednjih decenija kacige koje se prave
od smola ili plastike, obično ojačane Aramidnim vlaknima (npr. Tvaron
ili kevlar) su postale korisnije za mnogo primena. Dizajnirane su za
zaštitu glave u borbi ili u civilnom životu, od sportskih povreda,
padajućih predmeta ili sudara prilikom velikih brzina.

Kacige su česte u vojsci, građevini, rudarstvu i u nekim sportovima,
uključujući američki fudbal, bejzbol, skijanje, snovbording, hokej,
konjički sportovi, motorski sportovi, penjanje na stene itd.
Motociklističke i biciklističke kacige su obavezna zaštita glave u nekim
državama. U Srbiji zakonom nije obavezno da se nosi kaciga, jedino je
propisano da prevozi osobu koja je pijana ili iz nekog drugog načina ne
može da upravlja svojim postupcima. Oko obaveznog nošenja biciklističkih
kaciga vodi se velika debata među biciklistima i naučnicima još od 1990.
Ipak potrebno je uzeti na um da velika većina profesionalnih biciklista
nose kacige, upravo iz iskustva što su one njima ili njihovim
prijateljima često spasile glavu.

## Napravite sledeći zapis vožnji

##### a. Napravite tri odvojene vožnje od barem 16,1 km na različitim lokacijama

##### b.  Za deset sati ili manje pređite 80,6 km

# Pokažite znanje u čitanju autokarte planiranjem vašeg putovanja od 80,6 km i tačnog praćenja prilikom same vožnje
