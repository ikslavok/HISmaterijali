1.  **Navedi jedan izvor odakle si našao materijal za priče za svaku od
    sledećih kategorija. Ispričaj priču iz svake kategorije:**

    a.  **Sveta istorija**

> Priče iz kategorije svete istorije su Biblijske priče. One se naravno
> nalaze u Bibliji.

+-----------------------------------------------------------------------+
| **Primer priče: Danilo 6**                                            |
+=======================================================================+
| Pričao Danilu u Lavovskoj jami govori o njegovoj poslušnosti Bogu.    |
| Danilo je voleo da svakog dana priča sa Bogom i to je činio verno i   |
| javno tri puta na dan, svakog dana. Neki ljudi u carevoj palati nisu  |
| voleli Danila tako da su kovali plan da mu oduzmu život koristeći     |
| njegovo svetkovanje religije protiv njega. Ovi ljudi su prešli cara   |
| da izda zakon da ko god se bude molio drugom Bogu osim caru bude      |
| bačen u lavovsku jamu. Car je potpisao dekret i ljudi su otišli da    |
| uhvate Danila. Danilo nije promenio svoju naviku nego je nastavio da  |
| se pored otvorenog prozora moli Bogu kao što je to uvek činio. Kada   |
| su ljudi obavestili cara o onom što je Danilo činio, car je zažalio   |
| zbog dekreta, ali nije mogao da ga ukine. Naredio je da bace Danila u |
| lavovsku jamu govoreći mu da će ga njegov, Danilov Bog, izbaviti.     |
|                                                                       |
| Car je proveo noć posteći i nije mogao zaspati. Rano sledećeg jutra,  |
| on je otišao do lavovske jame i pronašao živog Danila. Danilo mu je   |
| rekao da je Bog poslao svoje anđele da zatvore usta lavovima tako da  |
| ga nisu povredili. Zbog onoga što su učinili ljudi koji su skovali    |
| zamku za Danila, bili su bačeni zajedno sa svojim porodicama u        |
| lavovsku jamu gde su bili i ubijeni od lavova. Odanost Božjoj volji   |
| od Božjih ljudi će uvek osigurati zaštitu Njegovih ljudi.             |
+-----------------------------------------------------------------------+

b.  **Crkvena istorija**

> Priče iz kategorije crkvene istorije su događaji vezani za početke
> Hrišćanske Adventističke Crkve.

c.  **Priroda**

> Knjige o prirodi prilagođene za mlađe uzraste su odlični materijali za
> ovu grupu priča. Priče mogu da se bave životom pingvina, pčela, mrava
> i žaba i da budu veoma zanimljive. Konsultuj enciklopediju za detalje
> ili proveri knjige iz tvoje lokalne biblioteke.

d.  **Priča o ličnosti**

> Priča o ličnosti je priča o jednoj osobi. To može biti neka poznata
> ličnost, neka nepoznata ili neko koga vi poznajete. Izaberi priču koja
> pokazuje dobar karakter. Takođe možeš ispričati priču o nekome sa
> lošim karakterom, ali budi *potpuno siguran* da si izneo posledice
> loših izbora te osobe.
>
> Enciklopedija, knjiga, novine, članak iz časopisa ili iz ličnog
> iskustva su odlični materijali za ove priče. Knjižara Preporod takođe
> ima odlične priče pred spavanje o ličnostima.

e.  **Očigledne pouke sa vizuelnim pomagalima**

> Očigledna pouka je priča koja upozorava druge o ishodima određenih
> ponašanja u primerima onih koji su išli tim putem. Biblijske priče su
> Isav, Valamov magarac i car Saul su odlični primeri. Osim Biblijskih
> priča, tu su i van biblijske priče koje pokazuju u životima likova
> koje su posledice njihovih izbora.
>
> Nakon biranja priče, trebaš da izabereš vizuelna pomagala. Vizelno
> pomagalo može biti bilo šta iz priče, ali što je pomagalo
> usredsređenije na priču, to je bolje.

2.  **Za priče iznad, koje si ispričao, uradi sledeće:**

    a.  **Ispričaj priču deci mlađima od šest godina barem za barem tri
        minute**

> Ponudi se da ispričaš priču predškolskom razredu u Subotnoj Školi u
> tvojoj crkvi, ili ako tvoja crkva iznosi dečju priču za vreme drugog
> dela, ponudi se da je tada ispričaš. Takođe možeš da ponudiš da deci
> ispričaš priče za vreše evangelizacije.

b.  **Ispričaj priču grupi dece starosti od 10 do 12 godina za barem pet
    minuta**

> Ponudi se da ispričaš priču školskoj deci u tvojoj crkvi ili ispričaj
> priču oko logorske vatre na vašem sledećem kampovanju. Takođe možeš da
> ispričaš priču kao deo duhovnog dela na sastanku izviđača.

3.  **Napiši konturu priče koji ćeš ispričati.**

Kontura je hijerarhijska organizacija ideje -- u ovom slučaju, priče.
Glavne teze konture bi trebale da uključuju uvod, opis konflikta, kako
ličnosti reaguju na konflikt, kako se konflikt rešio i događaji koji su
usledili nakon rešenja.

1.  Uvod

    a.  Gde i kada

    b.  Opis pozitivnog lika

2.  Konflikt

    a.  Opis negativnog lika

    b.  Priroda konflikta

3.  Reakcija na konflikt

    a.  Šta negativan lik čini

    b.  Šta pozitivan lik čini

4.  Rešenje

    a.  Kako se rešio konflikt

5.  Zaključak

    a.  Šta se desilo negativnom liku

    b.  Naučene pouke

```{=html}
<!-- -->
```
4.  **Navedi kako i pod kojim okolnostima materijal treba da se izmeni
    za sledeće:**

    a.  **Pričanje priče u prvom, drugom i trećem licu**

        i.  **Prvo lice**

> Priča ispričana u prvom licu je takva gde se koriste reči „ja", „mi",
> „sam" i „smo". To je priča o tebi samom. Ove priče su među
> najunosnijim zato što dolaze iz pripovedačevog ličnog iskustva -- i
> publika *zna* to.

+-----------------------------------------------------------------------+
| **Primer priče**                                                      |
+=======================================================================+
| Odrasla **sam** sa tri sestre i jednim bratom u malom gradu zvanom    |
| Braunov grad gde **sam** odlazila u crkvu i školu sa svom drugom      |
| decom iz **mog** komšiluka. **Naši** roditelji su nam svakog dana     |
| rekli da se iz škole vraćamo pravo kući i da se ne zadržavamo na      |
| putu. Živeli **smo** kilometar i po od škole i ako bi brzo hodali,    |
| mogli bi da se vratimo do kuće za trideset minuta.                    |
|                                                                       |
| Posebno ovog dana, odlučila sam da ne želim da se vratim ranije kući  |
| nego da odem sa svojom prijateljicom do Gošena da posetim njenu baku. |
| Obećala mi je da se nećemo dugo zadržati jer je trebala samo nešto da |
| pokupi kod bake da ponese kući. Kada smo tamo stigle, primetila sam   |
| drvo indijske urme koje je bilo načičkano plodom. Nabrali smo malo da |
| probamo i otkrila sam da je slatko, pa sam zaželela da ponesem malo i |
| mojim sestrama i bratu. Zabavljale smo se berući indijsku urmu i šta  |
| god drugo da smo našli da beremo. Nismo ni primetile da je već prošlo |
| dva sata i shvatila sam da sam u nevolji.                             |
|                                                                       |
| Otrčale smo kući, ali na moju nesreću, moja mama me je već čekala a   |
| sve moje sestre i brat su već stigli kući. Tog dana, iako sam im      |
| objasnila i donela indijske urme, dobila sam batine za pamćenje zbog  |
| toga što nisam poslušala moje roditelje.                              |
+-----------------------------------------------------------------------+

ii. **Drugo lice**

> Priča koja se priča u drugom licu je ona gde se reč „ti" koristi.
> Dobar način da se ispriča priča u drugom licu je da se publika zamoli
> da zatvori oči i zamisli određene tačke u priči: „Zamisli kako šetaš
> kroz šumu. Možeš da čuješ ptice kako cvrkuću. Možeš da osetiš nežni
> povetarac na svom licu." Biblijske priče mogu dobro da se iskoriste za
> ovu vrstu pričanja i mogu lako da uvuku slušaoce u priču. Ovo može da
> im pomogne da bolje saosećaju sa ljudima u priči i lekcijama koje one
> prenose. Prebaci priču u drugo lice kada želiš da pokreneš maštu
> tvojih slušalaca.

iii. **Treće lice**

> Priča ispričana u trećem licu je priča ispričana o nekon drugom. Slaba
> tačka pripovedanja u trećem licu je da slušaoci pretpostavljaju da
> nemaš ličnog iskustva u ovome, pa zato nisu potpuno uključeni u nju
> (kao što su u drugom licu). Ipak, ova vrsta priče ima svoje mesto. Ako
> pripovedaš priču o nekome koga poznaju slušaoci (ili su čuli za
> njega/nju), bilo bi važno da se ostavi u trećem licu.

  -----------------------------------------------------------------------
  **Primer priče**
  -----------------------------------------------------------------------
  U Bibliji postoji priča o čoveku koji je verovao da čini dobro time što
  ubija sve one koji propovedaju da je Isus Bog. Učenici i mnogi drugi
  vernici znali su za ovog čoveka i plašili se njega. Jednog dana, ovaj
  čovek (kojeg Biblija zove Savle) bio je na putu za Damask da bi doneo
  neke od tih ljudi u Jerusalim kao zatvorenike. Kako se približavao
  Damasku, bio je zaustavljen od jarkog svetla koje je delovao da sija sa
  neba i čuo je glas koji ga pita zašto ga goni. On je bio toliko uplašen
  da je dršćući pao na zemlju i oslepljen svetlom pitao: „Ko si ti
  Gospode?". Glas mu je dao određena uputstva i kada ih je ispunio, dobio
  je vid i postao obraćeni Hrićanin koji je snažno propovedao sa mnogo
  energije do kraja svoga života, propovedajući jedinog pravog Boga svima
  kojima je mogao do svoje smrti.

  -----------------------------------------------------------------------

b.  **Različiti slušaoci, starosti i svrhe**

> Mala deca nemaju strpljenja da sede za vreme duge priče, tako da se
> postaraj da je kratka. Dobro je ukoliko ih uključiš u priču. Neka
> ustanu i *rade* nešto, možda da pokažu kako pingvin šeta (pokaži im
> kako i neka oni to isto pokažu) ili za šta god drugo možeš da ih
> motivišeš da urade što bi pomoglo tvojoj priči da napreduje.
>
> Postaraj se da tvoj rečnik odgovara rečniku slušalaca. Svrha
> pripovedanja nije da bi pokazao kako si pametan, nega da bi preneo
> ideju. Ako koristiš dugačke reči kod četvorogodišnje dece, očekuj
> začuđen pogled praćen vrpoljenjem a zatim urnebesom. Starija deca će
> se osećati da ih tretiraš kao malu decu ako budeš od njih tražio da ti
> pokažu kako ptica leti. „Ma daj! to je nešto što rade prvaci!" Možda
> to ne bi rekli, ali sigurno misle to (a neki *će* i reći!)
>
> Možeš da koristiš jednu priču kako bi istakao više od jedne tačke
> naglašavajući njene različite delove. Priča o Joni može da se koristi
> da bi se naglasila poslušnost, kako ne možemo bežati od Boga, Božja
> ljubav prema drugim ljudima ili koliko je ogroman kit. Svaka od ovih
> tačaka može da se istakne ukoliko se naglašavaju njeni različiti
> delovi.

c.  **Skraćivanje priče**

> Ima mnogo razloga zašto bi neko skratio dugačku priču, uključujući moć
> pažnje tvojih slušalaca, tačku koju želiš da naglasiš, ili količinu
> vremena koju imaš odvojenu za pričanje te priče. Priče mogu da se
> skrate preskakanjem detalja, uklanjanjem pod-priča, uskraćivanjem
> pozadinskih informacija ili bilo kojom kombinacijom navedenih stvari.
>
> U ovom slučaju, možeš da uključiš vizuelna pomagala koja će pomoći
> deci da zapamte priču i razlog zašto si je ispričao. Uključi roditelje
> da nastave tu priču tokom sedmice u porodičnim bogosluženjima, posebno
> ukoliko je priča Biblijska -- i oni bi takođe mogli da je proučavaju
> tokom sedmice.

d.  **Produživanje priče**

> Produžavanje priče može da se postigne time što se dodaju detalji,
> pod-priče, uključivanje pozadinskih informacija ili bilo koja
> kombinacija navedenih načina. Možda će biti neophodno da se uključi
> pozadinska informacija kako bi slušaoci mogli da razumeju zašto likovi
> donose određene odluke. Nekada ćeš biti zamoljen da okupiraš pažnju
> slušalaca dok se ne spremi sledeći deo programa (dešava se to).
> Potreban je određeni nivo sposobnosti pripovedanja da bi se produžila
> priča a da u isto vreme ostane interesantno.

5.  **Reci zašto je važan glavni cilj u pričanju priče. Reci kako možeš
    dostići dobar vrhunac priče.**

Ukoliko priča nema cilj, ona je beskorisna zabava. Ukoliko ima cilj, ona
može da pouči lekciji ili prenese poruku. Često, ona to može da postigne
a da „ne smara". Dobri pripovedač može da prenese poruku ili pouku a da
slušaoci nisu ni pretpostavili da im se nešto poručuje.

Cilj takođe može da bude i radi učenja. Pričanje priče o Biblijskom liku
ili crkvenom vođi može da pouči slušatelje o načinu života, razmišljanja
i karakteru ličnosti. Životna lekcija ili poruka priče ne mora uvek da
ima cilj. Propovednik koristi priče u svojoj propovedi iz više razloga i
nekada je to samo da bi zadržao pažnju svojih slušalaca, a češće da bi
pokrenuo osećanja i razmišljanje slušalaca da prate njegove korake. Isto
je i sa pripovedačem, tvoj cilje je možda drugačiji, ali na kraju
krajeva, deca bi trebala da mogu sama da ti kažu šta su naučili iz tvoje
priče a da im ti ne kažeš. Ako to nije slučaj, potrošio si i svoje i
njihovo vreme.

6.  **Ispričaj jednu priču o stranim misionarima, ne kraću od pet
    minuta.**

Postoje mnoge dobre priče o Adventističkim misionarima. Ukoliko ste
dečji učitelj, možda bi ste mogli da odvojite malo vremena svake subote
da čitate deo po deo iz neke knjige o životu misionara. Pokušajte da
nađete priču iz misijskog polja koje je tog tromesečja u fokusu subotne
škole.

7.  **Ispričaj jednu priču o zdravstvenim principima.**

Ovo je dobro da se iznese iz ličnog iskustva ili ako ne, onda iz drugih
izvora. Mnogi ljudi imaju priče o tome kako su probali cigarete pa se
razboleli. Priča o Danilovom odbijanju da jede sa carevog stola je
takođe odličan izvor.

  -----------------------------------------------------------------------
  **Primer priče**
  -----------------------------------------------------------------------
  Ovo je priča o malom dečaku koji je voleo slatkiše i nije poslušao
  upozorenje svoje bake da ne jede više od jednog slatkiša na dan. Baka,
  koja je znala za njegovu ljubav prema slatkišima, sakrila ih je u nekoj
  od polica. Nije prošlo mnogo vremena dok nije otkrio gde su slatkiši
  bili sakriveni. Jednog dana kada je zaspala, on se popeo na stolicu i
  skinuo teglu slatkiša od njegove bake kako bi se nasladio. Planirao je
  da uzme samo jedan, ali svaki slatkiš postojao je samo još jedan, sve
  dok tegla nije bila skroz prazna. Kada je shvatio da je tegla bila
  prazna, sakrio ju je iza kutije sa kornfleksom kao da se ništa nije
  desilo. Te noći on nije mogao da zaspi zato što ga je boleo stomak.
  Plakao je od bola i kada ga je baka pitala šta je bilo, on je samo
  rekao da ga boli stomak. Mudra baka je otišla da proveri teglu sa
  slatkišima. Kada ju je našla i videla da je prazna, znala je šta ga
  muči. Dala mu je čaj da ublaži njegove bolove u stomaku a kada se
  probudio sledećeg jutra video je da je baka postavila teglu za slatkiše
  na kuhinjski sto. On je shvatio da je baka saznala. Ona je popričala sa
  njim u vezi neposlušnosti i kako je njegovo zdravlje bilo povređeno
  zato što nije bio poslušan njoj i da je takođe bio neposlušan Bogu.

  -----------------------------------------------------------------------
